Hugbúnaður, sem verður þróaður í verkefninu, verður aðgengilegur með opnum leyfum. Gögn sem verða til í verkefninu verða einnig með opnum leyfum eins og framast er unnt, segir í fréttatilkynningu. Í samningnum er tekið fram að SÍM muni leggja áherslu á frekara samstarf við atvinnulíf og rannsakendur á sviði máltækni, á Íslandi og á alþjóðavettvangi, í því skyni að hraða þróun máltæknilausna fyrir íslensku.
